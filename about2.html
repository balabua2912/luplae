<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>พิพิธภัณฑ์ลับแล</title>
</head>
<body>
    <a class="navbar-brand  alink1" style="color: white;" href="index.html">Home</a>
    <center><h1 style="color: white;">บุคคลสำคัญในราชวงศ์จักรีที่เสด็จเยือนเมืองลับแล</h1>
    <img src="image/S__1744926.jpg" width="500px" height="300px" alt="">
    <img src="image/S__1744927.jpg" width="500px" height="300px" alt="">
    <img src="image/S__1744928.jpg" width="500px" height="300px" alt=""></center>
    <p style="color: white;">๑. ในหลวงรัชกาลที่ ๕  ได้เสด็จประพาสมณฑลฝ่ายเหนือในปี พ.ศ.๒๕๔๔ (รศ.๑๒๐) เสด็จถึงเมืองอุตรดิษฐ์ และประทับแรมอยู่ระหว่างวันที่ ๒๓-๒๖ ตุลาคม ๒๔๔๔ โดนเสด็จไปยังเมืองลับแลในวันที่ ๒๔ ตุลาคม ๒๔๔๔
        ทรงฉายพระบรมฉายาลักษณ์ร่วมกับพระบรมวงศานุวงศ์  เจ้าเมืองประเทศราช และข้าราชการเมืองอุตรดิษฐ์หน้าพลัพลารับเสด็จหน้าวัดวังเตาหม้อ (วัดท่าถนน) จังหวัดอุตรดิษฐ์ พ.ศ.๒๔๔๔</p>
        
        <p style="color: white;">๒.ในหลวงรัชกาลที่ ๖  วันที่ ๑๙-๒๐ กุมภาพันธ์ พ.ศ.๒๔๕๐ พระบรมโอรสาธิราช มกุฏราชกุมาร ได้เสด็จไปเมืองลับแล โดยทรงเปิดอาคารเรียนที่พระศรีพนมมาศได้สร้างขึ้น และพระราชทานนามโรงเรียนนี้ว่า โรงเรียนพนมมาศพิทยากร ซึ่งปัจจุบัน คือ โรงเรียนเทศบาลศรีพนมมาศพิทยากร  และได้ทรงทิ้งก้อนดินเพื่อเปิดก่ีก่อสร้างทำฝายน้ำล้น (ฝายสมเด็จ)</p>
        
        <p style="color: white;">๓. สมเด็จพระพันปีหลวง  พระภรรยาเจ้าในพระบาทสมเด็จพระจุลจอมเกล้าเจ้าอยู่หัว  ได้เสด็จไปนมัสการพระแท่นศิลาอาสน์  โดยมีพระศรีพนมมาศถวายการต้อนรับอย่างใกล้ชิด</p>
        
        <p style="color: white;">๔. พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินีนาถ  ได้เสด็จประพาสภาคเหนือจังหวัดอุตรดิตถ์ (อำเภอลับแล) ในวันที่ ๑๗ มีนาคม ๒๕๐๑ ได้เสด็จโดยรถยนต์พระที่นั่งถึง ณ ที่ว่าการอำเภอลับแล พระองค์ได้เสด็จเยี่ยมราษฎรที่มาเฝ้ารับเสด็จ ณ โรงเรียนเทศบาลศรีพนมมาศพิทยากร โดยประชาชนที่มาเฝ้ารับเสด็จได้ทูลเกล้าฯถวายของพื้นเมือง เช่น ผ้าซิ่นตีนจก ถุงย่าม ผ้าขาวม้า หมอนขวาง ผ้าห่มพื้นเมือง และสิ่งของเย็บปักถักร้อยเป็นจำนวนมาก</p>
        
        <p style="color: white;">๕.  สมเด็จพระเทพรัตนราชสุดาฯ สยามบรมราชกุมารี  ทรงปฏิบัติพระราชกรณียกิจนำนักเรียนนายร้อยพระจุลจอมเกล้าฯ เพื่อทัศนศึกษาประวัติศาสตร์ท้องถิ่นของ จ.อุตรดิตถ์ ในวันที่ ๖ พฤศจิกายน ๒๕๓๓ เสด็จโดยรถยนต์พระที่นั่งไปยังโบราณสถานเวียงเจ้าเงาะ  ต.ทุ่งยั้ง  เสด็จต่อไปยังวัดพระบรมธาตุ ต.ทุ่งยั้ง ทรงทอดพระเนตรโบราณสถานและโบราณวัตถุภายในวัด  เสด็จต่อไปวัดพระแท่นศิลาอาสน์ และศูนย์สาธิตและจำหน่ายหัตถกรรมพื้นบ้าน ต.ศรีพนมมาศ อ.ลับแล จ.อุตรดิตถ์  ทรงทอดพระเนตรการทอผ้า  การทำไม้กวาด  และการทำอาหารพื้นเมืองสมเด็จพระเทพฯ เสด็จลับแลครั้งที่ ๒  เมื่อวันที่ ๑๙ กรกฎาคม ๒๕๕๐ ทรงเสด็จเพื่อเยี่ยมราษฎรหลังเกิดเหตุน้ำท่วม อ.ลับแล ๒๒ พฤษภาคม ๒๕๔๙  ทรงเสด็จดูแลที่ทำกินของราษฎร ณ แปลงที่ทำนาหลังศาลาหกเหลี่ยม ชุมชนบ้านป่ายาง</p>

        <p style="color: white;">๖.  ทูลกระหม่อมหญิงอุบลรัตน์  เมื่อวันที่ ๑๖ กุมภาพันธ์ ๒๕๔๗  ทูลกระหม่อมหญิงอุบลรัตน์ เสด็จเยี่ยมสมาชิกชมรม to be number one จ.อุตรดิตถ์ โดยเทศบาลตำบลศรีพนมมาศเป็นผู้จัดสถานที่พลับพลาในการรับเสด็จ ที่ชุมชนบ้านป่ายาง เทศบาลตำบลศรีพนมมาศ อ.ลับแล จ.อุตรดิตถ์</p>
        <p style="color: white;">๗. กรมหลวงนครสวรรค์วรพินิจ  พระราชโอรสในพระบามสมเด็จพระจุลจอมเกล้าเจ้าอยู่หัว รัชกาลที่ ๕  ทรงมีพระประสงค์ใคร่จะได้ทอดพระเนตรเมืองอุตรดิษฐ์ และเมืองลับแล จึงได้ทรงชวนมหาดเล็กคนสนิทของพระองค์ ทรงปลอมพระองค์เป็นราษฎรสามัญในปี พ.ศ.๒๔๕๕ และในปีเดียวกันได้เสด็จมาอีกครั้ง โดยประทับอยู่ที่ลับแล ๓ วัน</p>
        
        <p style="color: white;">๘. จอมพลสมเด็จพระอนุชาธิราช เจ้าฟ้าจักรพงษ์ภูวนาถ กรมหลวงพิษณุโลกประชานาถ ทรงเป็นต้นราชกุล "จักรพงษ์" เป็นพระราชโอรสองค์ที่ ๔๐ ของรัชกาลที่ ๕  ได้เสด็จมนัสการพระแท่นศิลาอาสน์ และทอดพระเนตรเมืองลับแล</p>

        <p style="color: white;">๙.  สมเด็จกรมพระยาดำรงราชนุภาพ เสนาบดีกระทรวงมหาดไทย ได้เสด็จขึ้นมาตรวจราชการที่เมืองลับแล เมื่อวันที่ ๓ กรกฎาคม ๒๔๕๑</p>
        
        <p style="color: white;">๑๐. เจ้าพระยาสุรสีห์วิสิษฐ์ศักดิ์ (เชย  กัลยาณมิตร)  ท่านอยู่ในสกุล กัลยาณมิตรในลำดับที่ ๔  โดยได้รับพระราชทานนามสกุลในสมัยรัชกาลที่ ๖ และเป็นลำดับที่ ๖ ของประเทศไทย เริ่มรับราชการเมื่ออายุได้ ๑๖ ปี โดยถวายตัวเป็นมหาดเล็กวิเศษเวรสิทธิ์ในรัชกาลที่ ๕  จนกระทั่งได้รับบรรดาศักดิ์เป็นเจ้าพระยาสุรสีห์วิสิษฐ์ศักดิ์ เมื่ออายุได้ ๔๗ ปี  ช่วงสงครามโลกครั้งที่ ๒ ได้อพยพขึ้นมาอยู่กับบุตรชาย ที่ ต.ศรีพนมมาศ  อ.ลับแล จ.อุตรดิตถ์ และล้มป่วยด้วยโรคปอดปวมและถึงแก่กรรมในเวลาต่อมา รวมอายุได้ ๗๙ ปี</p>
        
        <p style="color: white;">๑๑. เจ้าพระยาสุรศักดิ์มนตรี (เจิม  แสงชูโต)  อัครเสนาบดีฝ่ายทหาร ผู้ปราบกบฏเงี้ยว เมื่อปี พ.ศ. ๒๔๔๕  ท่านเป็นผู้วางรากฐานแนะนำให้พระศรีพนมมาศ นำพันธุ์ทุเรียนและลางสาดพันธุ์พื้นเมืองจากเมืองจันทบุรี มาปลูกบนเขาลับแล  อีกทั้งแนะนำให้เอาต้นตองกง ซึ่งมีอยู่บนเขาลับแล มาทำเป็นไม้กวาดตองกง ซึ่งเป็นสินค้าสำคัญ และเป็นที่รู้จักแพร่หลายตราบจนทุกวันนี้</p>

</body>
</html>
<style>
    body {
      background-color: #5d8d73;
      
    }
    </style>